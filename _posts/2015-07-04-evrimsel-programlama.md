---
layout: post
title: "Evrimsel Programlama"
date: 2015-07-04 11:49:47 +0300
comments: true
share: true
categories: 
---
> Edebiyat Mutluluktur (Zülfü Livaneli)
> - Your Highlight on page 56 | Location 848-852 | Added on Saturday, July 4, 2015 10:57:34 AM

> “Rönesans yaratıcılığı” insanların birden fazla disiplinle meşgul olması ve birçok dalda eser vermesi anlamına gelir. Bir şair aynı zamanda ressam da olabilir, tıp alanında da çalışabilir, müzik de besteleyebilir. Hatta ondan böyle bir insan olması beklenir. Rönesans hümanisti evrensel düşünmeli, birkaç dil konuşmalı, felsefeyle ilgilenmeli, şiir yazmalı ve mutlaka bir enstrüman çalmalı, bu alanlarda eser vermelidir. Rönesans aydını böyle bir insandır ve tarih boyunca hiç kimse şaşırmamıştır bu duruma.


Aslında her bilimsel dal birbiriyle ilintilidir. Yazıma konu olan evrim teorisini ele alacak olursak; bu teori Darwin’in aklına birden bire gelmemişti. Aklını kurcalayan sorular - biyolojik çeşitlilikle ilgili - vardı fakat açıklaması neydi? Bir Jeoloji kitabında okuduğu aslında yer şekillerinin sürekli bir değişim geçirdiği fakat bizim ömrümüzün bu değişime tanıklık etmek için çok az olduğu fikiri Darwin’e bir “Eureka” anı yaşatmıştı. Eğer yer şekilleri uzun vadede değişim gösteriyorsa canlılar neden göstermesindi ki? Belki bu biyolojik çeşitliliği açıklamaya yardımcı olurdu. Tabi, daha sonra 30 yıllık bir araştırma ve bilgi alışverişi dönemi var fakat bu konumuzun dışında.

O zaman biz de evrim teorisi baz alarak neden bir programlama yöntemi geliştirmeyelim ki? Araştırma yapmadım ama bu konuda hali hazırda zaten çalışmalar olduğunu düşünüyorum. 

Modern programlamada programlar yazılmadan önce testleri yazılır. Daha sonra programcı bu testleri doğrulamak için kod yazar. Test Driven Development diye adlandırılan program geliştirme yöntemi budur. Böylelikle her fonksiyon daha önceden test edildiği için bir yeri değiştirdiğiniz zaman başka bir yerin bozulmasının önüne geçmiş olursun. Fakat her fonksiyonu tek tek stres testlerine, farklı kombinasyonlar hakkında stres testlerine sokmazsınız. Yazdığımız fonksiyonların her zaman daha iyi yazılabilir çünkü her fonksiyon bir sürü testten geçmez.

Gelin bu konuya bir de evrim teorisini baz alarak bakalım. Programcının sadece testlerini yazdığı program senaryosunun foknsiyonlarını bilgisayara rastgele olarak ürettirelim. Çıkan sonuç eğer yazdığımız test senaryosu ile uyumlu ise o zaman fonksiyon üretme işlemine ara verebiliriz. Hatta en uygun fonksiyonu bulmak için üretmeye devam edelim ve çapraz olarak fonksiyonları hız testi gibi başka testlere de sokalım. Tabi bunu yapabilmek için muazzam bir işlem gücüne ihtiyacımız olacak. Modern bilgisayarların bu kapasitede işlem yapabileceğini düşünmüyorum. Ama Moore yasası var. Her ne kadar Moore yasasının gelişiminin kısıtlı olduğu söylense de belki kuantum bilgisayarla ile belki başka bir şey ile bu işlem hızına ilerde ulaşabileceğimizi düşünüyorum.

Bu kadar sözden sonra asıl anlatmak istediğim şey; bilimsel araştırma yapan insanların farklı disiplinler hakkında bilgi sahibi olması gerektiğini hatta bunun elzem olduğunu düşünüyorum. Belki evrim teorisini değil de bir fizik teorisini uygulayarak çok daha ileri seviye programlama yapabiliriz. Ya da bir şair neden bizim ufkumuzu genişletmesin ki?